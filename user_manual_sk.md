# Užívateľská Príručka

Komplexná dokumentácia pre používateľov, ktorá im umožňuje oboznámiť sa s funkciami aplikácie.

Zameriava sa na praktické ukážky aktuálne poskytovaných funkcií, ktoré sú vysvetlené prostredníctvom interaktívnych animácií a videí.

Tu je rýchla navigácia pre hlavné témy:
- [Prístup do aplikácie](https://github.com/alphainbeta/beerleaguebox/blob/main/user_manual_sk.md#pr%C3%ADstup-do-aplik%C3%A1cie)
- [Navigačný panel](https://github.com/alphainbeta/beerleaguebox/blob/main/user_manual_sk.md#naviga%C4%8Dn%C3%BD-panel)
- [verzia Smart](https://github.com/alphainbeta/beerleaguebox/blob/main/user_manual_sk.md#verzia-smart)
- [verzia Desktop](https://github.com/alphainbeta/beerleaguebox/blob/main/user_manual_sk.md#verzia-desktop)

## Prístup do aplikácie

Pre úspešný vstup do prostredia aplikácie použite tento odkaz: \
https://hockgeny.grafana.net/d/alpnbp2/home-navigation-sk?orgId=1&kiosk=true

Dôrazne odporúčame vytvoriť si na Vašej domovskej obrazovke skratku pre zjednodušenie prístupu.

Ak nie ste prihlásení do systému, budete vyzvaní na zadanie svojich prihlasovacích údajov.

Po prihlásení by si systém mal vaše prihlasovacie údaje zapamätať. Pri ďalších pokusoch o prístup budete presmerovaní na hlavný navigačný panel aplikácie bez nutnosti prihlásenia.

## Navigačný panel

Po úspešnom prihlásení do prostredia je používateľ privítaný v navigačnom showroome, kde je možné:
- Prístupiť k funkciám aplikácie rôznymi spôsobmi na základe Vami aktuálne používanej platformy - smartfón, stolný počítač
- Prepínanie medzi jazykovými verziami, prístup k používateľským manuálom a pravidlám komunity - pravý horný roh
- Získanie informácií o najnovších aktualizáciách a ďalších informácií týkajúcich sa aplikácie a hokeja všeobecne - spodná časť


Je dôležité objasniť informácie týkajúce sa výberu platformy. Rozdiel nie je len v nastavení na základe rozlíšenia obrazovky, ale súvisí aj s rozsahom funkcií, ktoré vybraná platforma ponúka. Zatiaľ čo verzia pre smartfóny je jednoduchšia, ale stále obsahuje základné funkcie, verzia pre počítače ponúka niektoré ďalšie funkcie, ktoré rozširujú používateľský zážitok a poskytujú robustnejší pocit pri práci.

<img width="750" height="450" alt="image" src="https://github.com/user-attachments/assets/84f5d169-e630-46f9-b41b-319a99331de8" />


## Verzia Smart

Tu je rýchly prehľad funkcií uvedených v tejto časti:
- [Užívateľské nastavenia](https://github.com/alphainbeta/beerleaguebox/blob/main/user_manual_sk.md#u%C5%BE%C3%ADvate%C4%BEsk%C3%A9-nastavenia)
- [Herná tabuľa](https://github.com/alphainbeta/beerleaguebox/blob/main/user_manual_sk.md#hern%C3%A1-tabu%C4%BEa)
  - [Registrácia hráča](https://github.com/alphainbeta/beerleaguebox/blob/main/user_manual_sk.md#registr%C3%A1cia-hr%C3%A1%C4%8Da)
  - [Plánovač hry](https://github.com/alphainbeta/beerleaguebox/blob/main/user_manual_sk.md#pl%C3%A1nova%C4%8D-hry)
- [Čakáreň](https://github.com/alphainbeta/beerleaguebox/blob/main/user_manual_sk.md#%C4%8Dak%C3%A1re%C5%88)
- [Súpiska](https://github.com/alphainbeta/beerleaguebox/blob/main/user_manual_sk.md#s%C3%BApiska)
  - [Vytvorenie súpisky](https://github.com/alphainbeta/beerleaguebox/blob/main/user_manual_sk.md#vytvorenie-s%C3%BApisky)
  - [Potvrdenie účasti hráča](https://github.com/alphainbeta/beerleaguebox/blob/main/user_manual_sk.md#potvrdenie-%C3%BA%C4%8Dasti-hr%C3%A1%C4%8Da)
- [Zápas](https://github.com/alphainbeta/beerleaguebox/blob/main/user_manual_sk.md#z%C3%A1pas)
  - [Počítadlo skóre](https://github.com/alphainbeta/beerleaguebox/blob/main/user_manual_sk.md#po%C4%8D%C3%ADtadlo-sk%C3%B3re)
- [Štatistika](https://github.com/alphainbeta/beerleaguebox/blob/main/user_manual_sk.md#%C5%A1tatistika)
  - [Úpravy po zápase](https://github.com/alphainbeta/beerleaguebox/blob/main/user_manual_sk.md#%C3%BApravy-po-z%C3%A1pase)
- [História](https://github.com/alphainbeta/beerleaguebox/blob/main/user_manual_sk.md#hist%C3%B3ria)

### Užívateľské nastavenia

Základná obrazovka hneď po výbere vizualizačnej platformy slúži podobne ako prihlasovacia obrazovka s niekoľkými rýchlymi prehľadmi metrík.

Táto sekcia obsahuje:
- **Výber organizácie** - kliknutím na názov organizácie vyberiete požadovanú organizáciu, ktorá bude súčasťou ďalších operácií v aplikácii
- **Výber hráča** - kliknutím na meno hráča vyberiete požadovanú organizáciu, ktorá bude súčasťou ďalších operácií v aplikácii

Každý výberový element je označený identifikátorom. Na základe úspory miesta na obrazovke sa tento identifikátor používa v prehľade metrík pre rýchlu orientáciu.

- **Stĺpcové poradie podľa aktivity pre:**
  - Organizáciu - agregácia počtu naplánovaných hier
  - Hráčov - agregácia počtu prihlásení do hernej čakárne
- **Informácie o poslednom stave pre:**
  - Organizáciu - Posledná plánovaná hra (informácie sa preberajú z plánovača hier)
  - Hráčov - Posledná aktivita hráča (informácie sa preberajú z posledného pripojenia do hernej čakárne)

<img width="320" height="600" alt="image" src="https://github.com/user-attachments/assets/41508767-787f-4271-8f12-955b6d3d8310" />

### Herná tabuľa

Domovská obrazovka pre vybranú organizáciu poskytuje rýchly prehľad o:
- **Vybrané užívateľské nastavenia** - pozostáva z výberu organizácie a hráča
- **História hier** - chronologicky zoradená podľa plánovaného dátumu hry
- **Stav hry** - informačný riadok zameraný na najnovšiu hru vybranej organizácie
- **Rýchle štatistiky organizácie** zamerané na:
  - **Rebríček hráčov** na základe zhromaždených údajov pomocou počítadla skóre zo zápasov
  - **Pomer víťazstiev** na základe tímov, ktoré sú súčasťou vašej organizácie
  - Indikátory najaktívnejšieho hráča (na základe počtu prihlásení do hernej čakárne) a víťazného tímu pre posledné uskutočnené stretnutie

Spodná časť stránky obsahuje navigačné tlačidlá pre:
- Návrat na stránku „Užívateľské nastavenia“
- Prechod do sekcie pre hernú správu, súčasťou ktorej sú nástroje ako registrácia hráča alebo plánovanie hier

<img width="320" height="600" alt="image" src="https://github.com/user-attachments/assets/faf35997-e747-456e-852f-2c92f4cfe204" />

#### Registrácia hráča

Funkcia podporuje plnú funkčnosť systému pre správu hráčov, ktorý je súčasťou verzie `Desktop`.

Táto odľahčená verzia poskytuje:
- Rýchle vytvorenie hráča na základe vybraného mena
- Definíciu pozície potrebnú pre podporný systém pri vytváraní hernej súpisky

Údaje o hráčoch je dodatočne možné modifikovať vo verzií `Desktop` v systéme pre správu hráčov.

<img width="320" height="600" alt="image" src="https://github.com/user-attachments/assets/ed7a2d3f-6c5f-464d-91c7-1afca9afc5cf" />

#### Plánovač hry

Funkcia podporuje plnú funkčnosť systému pre správu a riadenie organizácie, ktorý je súčasťou verzie `Desktop`.

Táto odľahčená verzia poskytuje:
- Nastavenie dátumu a času pre zápas
- Nastavenie nákladov
- Výber domácich a hosťujúcich tímov, ktoré budú účastníkmi zápasu 

Ďalšie úpravy údajov hry alebo zrušenie hry je možné vykonať v systéme riadenia tímov vo verzií `Desktop`.

<img width="320" height="600" alt="image" src="https://github.com/user-attachments/assets/54502cdb-b6fd-4001-ad6a-c02e50d15ec9" />

### Čakáreň

Vytvorením hry je proces pozvánky pre hráčov dokončený a čakáreň je pripravená na obsadenie.\
Herná čakáreň je funkcionalita, ktorá pomáha pri organizácii podujatí a umožňuje hráčom, ktorí nie sú súčasťou správy podujatia, väčšiu samostatnosť.\
Správca hry je tak oslobodený od povinnosti prizývania hráčov a hráči sú svojpomocne schopný prejaviť záujem o vybranú hru prihlásením sa do nej.

Je dôležité vedieť, že čakáreň je uzamknutá **36 hodín** pred plánovaným dátumom hry.\
Po dosiahnutí tohto limitu sa hráči už nebudú môcť samostatne pripojiť k hre a ich šanca na zaradenie do herného zoznamu sa zníži.\
Hráč má stále šancu byť zaradený do herného zoznamu, ale iba manažérom udalosti a to až v procese vytvárania hernej súpisky pomocou na to určenej funkcie, ktorá je samostatne popísaná v časti „Vytvorenie súpisky“.

Po vstupe do čakárnej môže hráč vykonať:
- **Pripojiť sa k hre** - týmto krokom hráč prejavuje záujem o zaradenie do hernej súpisky
- **Odpojiť sa z hry** - týmto krokom hráč odvoláva svoje prejavenie záujmu o vybranú hru a eliminuje možnosť byť zaradený do hernej súpisky
- **Četovať v miestnosti** s ostatnými hráčmi napísaním správy do chatovacieho okna

Metriky v tejto konkrétnej sekcii poskytujú informácie o:
- Posledný hráč pripojený do vybranej hry
- Dostupnosť brankára vo vybranej hre
- Počet hráčov pripojených do hry (mimo brankár)

<img width="320" height="600" alt="image" src="https://github.com/user-attachments/assets/ec61c4e1-7bf0-4fad-a4a7-db00e327f224" />

### Súpiska

Hra sa nemôže začať bez prípravy. Systém hernej súpisky prináša na stôl výkonnú alternatívu štandardných excelovských hárkov alebo iných formátov tabuliek potrebných na vytvorenie herného zoznamu hráčov a ich pozícií.

Funkcie, ktoré tento nástroj pokrýva, zahŕňajú:
- Rozdelenie súpisky podľa tímov a herných pätiek
- Systém na správu súpisky pre jej rýchle vytvorenie
- Potvrdenie účasti hráčov na stretnutí pred začiatkom hry

Je dôležité spomenúť, že sekcia „Súpiska“ je otvorená 36 hodín pred začiatkom hry, čo je tiež indikované v „Hernej tabuli“ pomocou počítadla času.

<img width="320" height="600" alt="image" src="https://github.com/user-attachments/assets/c1b39836-00e2-4123-83a2-a477645007d9" />

#### Vytvorenie súpisky

Tento nástroj podporuje hlavnú funkcionalitu systému pôvodne vyvinutého pre verziu `Dekstop`, ktorý sa vyznačuje róbustnosťou a je prispôsobený pre efektívne vytváranie hernej súpisky. Verzia `Smart` je skromnejšia na niektoré funkcie, ale stále pokrýva kľúčové aspekty systému, ako napríklad:
- **Pridanie** hráča do hernej súpisky výberom z **Čakáreň** - je to predvolená hráčska základňa, z ktorej sa uprednostňujú výbery
- **Pridanie** hráča do hernej súpisky výberom zo **Hráčskej základne vybranej organizácie** - funkcia je nápomocná v prípadoch, keď hráč zmešká príležitosť oficiálne sa pripojiť k hre cez systém "Čakáreň"
- **Odstránenie** hráča z hernej súpisky
- **Systém návrhov pozícií** na základe špecifikácie hráča nastavenej pri jeho registrácií
- Overenie **obsadenosti hráča** v hernej súpiske
- Overenie **obsadenosti pozície** v hernej súpiske

Celý proces vytvárania súpisky je rozdelený do 3 krokov:
1. Výber hráča z repozitára hráčov organizácie alebo z hernej čakárne
2. Výber požadovanej pozície pre vybraného hráča na základe tímu a línie v súpisnej mriežke
3. Potvrdenie výberu

Po potvrdení sa obnovením stránky nastavenie zobrazí v hernej súpiske.

<img width="320" height="600" alt="image" src="https://github.com/user-attachments/assets/fa2e9821-f8da-4e28-9e28-21302f239987" />

#### Potvrdenie účasti hráča

Úspešné vytvorenie herného zoznamu je prvým krokom k začatiu hry. Pre hráča to slúži ako oficiálne pozvanie do hry od manažéra podujatia. Po pozvaní by mal hráč sám potvrdiť svoju dostupnosť pre účasť v hre.

V mnohých prípadoch je účasť na hre podmienená uhradením zbieranej sumy za obsadenú pozíciu v súpiske. Napríklad by to mohlo súvisieť s individuálnymi nákladmi na riadenie podujatia. Presne v tomto prípade ide o náklady na hru, ktoré sa nastavujú v „Plánovač hry“, a ktoré by sa mohli použiť pri ďalšej analýze alebo pri zlepšení riadenia celej organizácie.

Proces potvrdenia je jednoduchý. Po pridaní hráča do súpisky je možné potvrdiť jeho účasť kliknutím na meno hráča v hernej mriežke. V mriežke je možné skontrolovať presný čas, kedy bol hráč pridaný, kliknutím na trojuholník v rohu príslušnej bunky.

<img width="320" height="600" alt="image" src="https://github.com/user-attachments/assets/335dbd59-4f84-474d-b1f2-edf4ac0f5d81" />

### Zápas

Táto funkcia poskytuje kľúčovú možnosť zhromažďovania údajov potrebných pre ďalšiu analýzu a štatistiky. Otvára možnosti sledovania priebehu hry v reálnom čase.\
Keďže v tomto prípade je verzia `Smart` viac orientovaná aby slúžila ako nástroj, čím zabezpečuje jednoduchý formát používania a to počas prebiehajúcej hry, verzia `Desktop` je orientovaná ako monitorovací panel s možnosťou sledovania komplexných metrík v reálnom čase počas prebiehajúcej hry.\
V konečnom dôsledku spojením oboch verzií užívateľ dostáva brilantnú možnosť ovládať priebeh hry a zároveň sledovať jeho vývoj v reálnom čase.

Základná obrazovka pre sekciu „Stream“ ponúka:
- Sledovanie priebežného výsledku zápasu
- Zobrazenie vo formáte rovnakom ako v sekcií "Súpiska" zabezpečuje rýchly spôsob používania v súvislosti s bodovacím systémom
- Informačná indikácia pre posledného strelca gólu pre jednotlivé tímy

<img width="320" height="600" alt="image" src="https://github.com/user-attachments/assets/b8087229-032f-4206-8f69-ee8522e2a26d" />

#### Počítadlo skóre

Funguje to ako diaľkové ovládanie pre kontrolu priebežného výsledku hry a to spôsobom pridávania metrík priamo vybranému hráčovi.

Počítanie funguje na základe jednoduchého bodovacieho systému, ktorý pozostáva z:
- Gól
- Gólová asistencia
- Brankársky zákrok
- Strela na bránu

Systém je priamo prepojený so súpiskou hráčov, čo zabezpečuje jednoduché používanie a orientáciu. Výberom hráča z hernej mriežky je používateľ presmerovaný na výber bodového systému. Po výbere metriky je potrebné potvrdiť jej pridanie k hráčovi.

Je dôležité vedieť, že používateľ môže pridať alebo odstrániť metriku z bodovej základne hráča.

<img width="320" height="600" alt="image" src="https://github.com/user-attachments/assets/6803dc12-8b4e-463b-ba02-966868ab77b1" />

### Štatistika

Hlavným zameraním tejto sekcie je poskytnúť možnosť práce so zhromaždenými údajmi. Štatistická analýza umožňuje vytvárať prehľady ihneď po skončení danej hry.

Centrum analýzy ponúka možnosti:
- Konečný stav zápasu
- Prehľad vývoja a priebehu hry s informáciami o hráčovi s najaktívnejším herným záznamom
- Možnosť dodatočného potvrdenia účasti hráča po ukončení hry

Je dôležité spomenúť, že sekcia "Štatistika" je užívateľovi k dispozícii **36 hodín**, ihneď po skončení hry.

<img width="500" height="500" alt="analysis-insight" src="https://github.com/user-attachments/assets/26421037-c0a5-468f-837b-93e9eca3d671" />

#### Úpravy po zápase

Možnosť potvrdenia účasti hráča na stretnutí je už súčasťou sekcie "Súpiska". Táto funkcia je doplnená aj pre sekciu "Štatistika" so zámerom poskytnutia možností dodatočných úprav po ukončení zápasu. Táto funkcia pomáha manažérovi podujatia v situáciách, keď overovanie účasti prebieha po hre, nie pred ňou.

Systém pre potvrdenie je totožný ako v sekcií „Súpiska“, no v tomto prípade s doplňujúcou informáciou o konečnom porovnaní všetkých zúčastnených hráčov v zápase.

<img width="320" height="600" alt="image" src="https://github.com/user-attachments/assets/1555f69c-d7fa-4192-99b1-997fb895e21c" />

### História

V rannej verzií aplikácie sekcia "História" kladie dôraz na možnosť spätnej sledovateľnosti pre jednotlivé zápasy.\
Funkcie, ktoré sú súčasťou sekcie „Štatistika“, sú tiež súčasťou sekcie „História“. Jediný rozdiel je v tom, že sekcia „Štatistika“ je uzamknutá **36 hodín** po skončení zápasu, ale sekcia „História“ je pre užívateľa trvalo dostupná.

V nadchádzajúcich verziách bude sekcia „História“ predmetom vývoja a ukrýva potenciál pre možnosti poskytovať oveľa hlbší pohľad na štatistiky vybraných organizácií, súčasťou čoho je napríklad porovnávanie metrík medzi jednotlivými celkami.

## Verzia Desktop

Tu je rýchly prehľad funkcií uvedených v tejto časti:
- Herná tabuľa
- Správa hráčskej základne
  - Registrácia hráča
  - Úprava špecifikácie hráča
- Správa a riadenie organizácie
  - Registrácia organizácie
  - Registrácia tímov organizácie
  - Plánovač hry
  - Úprava herných záznamov
- Čakáreň
  - Preferencie hráča
- Súpiska
  - Vytvorenie súpisky
  - Potvrdenie úcasti hráča
- Priamy prenos zápasu
- Analytické nástroje
